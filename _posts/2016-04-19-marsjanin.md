---
title: Marsjanin
date: 2016-04-19T00:00:51+00:00
author: Adrian Karalus
layout: post
permalink: /2016/04/marsjanin/
image: /blog/wp-content/uploads/2016/04/20160418_012458-e1461011999821-250x250.jpg
categories:
  - Książki
tags:
  - andy
  - astronauta
  - czerwona planeta
  - dziennik
  - książka
  - mars
  - marsjanin
  - opowieść
  - sci-fi
  - sf
  - weir
---
Marsjanin to powieść science fiction, której akcja odbywa się w niedalekiej przyszłości - pierwsze misje załogowe na Marsa. Z każdej linijki tekstu bije niesamowity realizm.  
![](/blog/wp-content/uploads/2016/04/20160418_012458-e1461011999821.jpg)Wszystkie opisywane technologie, materiały, wynalazki istnieją lub są lekko ulepszonymi wersjami już istniejących. W zasadzie ma się wrażenie, że te wydarzenia mogłyby się odbyć choćby jutro. Naprawdę mało w niej fantastyki.  
Znaczna większość książki ma formę dziennika podzielonego na sole ([Sol - doba marsjańska](https://pl.wikipedia.org/wiki/Sol_(doba_marsja%C5%84ska)), więc może nie dziennik tylko, solnik? oO). Głównym bohaterem i autorem wpisów w dzienniku jest astronauta Mark Watney, który w skutek niefortunnych zdarzeń został sam na planecie. Każdy sol jest walką o przeżycie. Wiedza, wyszkolenie, systematyczność, ciężka praca i hart ducha pozwalają jednak przezwyciężać kolejne problemy i w Marku rodzi się nadzieja. Stawia przed sobą jeden konkretny i bardzo trudny cel: przeżyć do następnej misji załogowej i wrócić na Ziemię. Autor książki - Andy Weir z wykształcenia jest informatykiem i to czuć, tak bardzo to czuć. Autor do bólu zadbał o to, aby książka była realistyczna, dlatego uważam, że jednak trzeba co nieco wiedzieć o lotach kosmicznych, a przynajmniej znać podstawy fizyki i chemii, chociaż na poziomie gimnazjum. Inaczej, może wydać się nudna. Największym atutem tej książki jest postać głównego bohatera. Tego gościa po prostu nie da się nie lubić, kibicowałem mu przez cały czas. To jest jedna z tych książek, które wciągną Cię do swojego świata. Czyta się ją praktycznie na jednym wdechu. Od deski do deski. Podniesiesz, zaczniesz, odłożysz dopiero po zakończeniu. Były momenty, że naprawdę bałem się czytać dalej. Jak to powiedział mój przyjaciel: "ja miałem mokre ręce jak czytałem".  
Zdaję sobie sprawę, że ta recenzja może być zbyt pochlebna. To może być syndrom odstawienia, ponieważ dopiero co wczoraj ją skończyłem.  
Jednak ta książka to kunszt godny [Verne](https://pl.wikipedia.org/wiki/Jules_Verne). Jedna z absolutnie najlepszych powieści jakie czytałem.