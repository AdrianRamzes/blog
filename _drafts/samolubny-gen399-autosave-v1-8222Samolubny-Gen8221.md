---
id: 402
title: '"Samolubny Gen"'
date: 2015-11-27T15:11:18+00:00
author: Adrian Karalus
layout: revision
guid: http://www.karalus.eu/2015/11/399-autosave-v1/
permalink: /2015/11/399-autosave-v1/
---
Nie wiem co myśleć o tej książce. Może moje oczekiwania były zbyt duże. Mogę ją określić jednym słowem "nudna".

Po złapaniu głównego przesłania tej książki, które moim zdaniem mogło by brzmieć "geny determinują nasze zachowania, nawet te altruistyczne", staje się ona po prostu nudna. Nie chce by zrozumiano mnie źle&#8230; **książka jest dobra**, ale dałoby się to wszystko zmieścić na 150 stronach, a nie prawie 500.

Książka wydana była po raz pierwszy  w roku 1976. Dlatego rozumiem, że autor musiał bardzo się rozpisać, aby wytłumaczyć swóje dość rewolucyjne poglądy.  
Dziś znaczna większość społeczeństwa wie czym jest ewolucja. Z tego powodu teorie zawarte w tej książce nie brzmią już tak rewolucyjnie jak kiedyś. Podczas czytania, cały czas czuć silne starania autora do udowodnienia swoich racji. Zapewne Richard Dawkins wiedział, że książka będzie bardzo krytykowana (co do tego się nie pomylił) więc zapobiegawczo podawał wiele przykładów i rozpisywał się aby mieć pewność, że zostanie dobrze zrozumiany.  
Przeczytaj poniższe punkty. (UWAGA SPOILER! - jeśli w ogóle książki popularnonaukowe mogą mieć spoilery 😉 )

  1. Z czegoś prostego, może powstać coś złożonego. Wystarczą odpowiednie warunki i duuużo czasu.
  2. Niektóre zachowania zwierząt można wytłumaczyć tylko dzięki wiedzy o genach i ewolucji.
  3. Altruizm, ani inne zachowania, które na pozór przeczą ewolucji wcale jej nie przeczą.
  4. Organizm to tylko duża zbroja mająca zapewnić genom podróż przez czas.
  5. Geny dbają tylko o siebie, a to nie musi oznaczać, że dbają o Ciebie. - Tutaj tytuł książki okazuje się bardzo adekwatny do treści.
  6. Jeśli któryś z powyższych punktów Cię zaintrygował, przeczytaj 482. strony wywodów, w tym ponad 80 stron komentarzy i przypisów.

Jeśli nie chce Ci się czytać, to po prostu zapamiętaj pierwsze 5 punktów. Uznaj je za fakt i możesz spokojnie mówić, że przeczytałeś/łaś całą książkę 😉 .

Podsumowując. Ta książka musiała być genialna i szokująca w 1976 roku. Dzisiaj byłaby genialna gdyby miała 150 stron.

Szokująca? Jeśli wiesz jak działa ewolucja, czym jest gen, dna i proces crossing-over, ta książka nie będzie Cię niczym szokować.  
Co najwyżej, może lekko dziwić próba połączenia behawiorystki z genetyką, ponieważ uznaje się te dwa działy biologii za odległe.

Jeszcze krótki komentarz co do samego <a href="https://pl.wikipedia.org/wiki/Richard_Dawkins" target="_blank">Richarda Dawkinsa</a>.  
Przede wszystkim jest to wybitny zoolog, ewolucjonista, profesor na Uniwersytecie Oksfordzkim.  
Dopiero w drugiej kolejność powinien być kojarzony ze swoją fundacją i działalnością na rzecz ateistów.

Często słychać głosy: "Richard Dawkins&#8230;? A! To ten od ateistów". To za sprawą filmików na YouTubie, które robią furorę dzięki jego ciętym ripostom i ostrym języku. To samo dotyczy <a href="https://pl.wikipedia.org/wiki/Stephen_Hawking" target="_blank">Stephena Hawkinga</a>&#8230; (to ten geniusz na wózku inwalidzkim), wszyscy go kojarzą, większość wie jak wygląda, a tylko niewiele osób wie czego <a href="https://pl.wikipedia.org/wiki/Promieniowanie_Hawkinga" target="_blank">dokonał</a>.